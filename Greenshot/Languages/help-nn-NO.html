
<html>
	<head>
		<title>Greenshot-hjelp</title>
		
		<style>
		* {
			font-family: Tahoma, Arial, Sans-serif;
		}
		h1 {font-size:16px;}
		h2 {font-size:14px;color:#009900;margin-top:24px;}
		h3 {font-size:12px;margin-top:18px;}
		small {font-size:10px;}
		p, li {font-size:12px;line-height:1.5em}
		a:link, a:hover, a:visited, a:active {color:#009900;}
		kbd {background-color:#dddddd;border:1px solid #bbbbbb;padding:0 2px;border-radius:2px;}
		p.hint {background-color:#ffffdd;border:1px solid #ddddbb;padding:5px;}
		em {padding-right:0.2em;}
		</style>
	</head>
	<body>
	<h1>Greenshot-hjelp</h1>
	<!-- 
	Note to translator: uncomment entry below to have your effort honored 
	-->
	<small>Version 1.0.2 RC2 - Norsk omsetjing av Ivar Barstad</small>
	
	<h2>Innhald</h2>
	<ol>
		<li><a href="#screenshot">Ta eit skjermknips</a></li>
		<ol>
			<li><a href="#capture-region">Knips område</a></li>
			<li><a href="#capture-last-region">Knips siste område</a></li>
			<li><a href="#capture-window">Knips vindauge</a></li>
			<li><a href="#capture-fullscreen">Knips fullskjerm</a></li>
			<li><a href="#capture-ie">Knips Internet Explorer</a></li>
		</ol>
	
		<li><a href="#editor">Å bruke knipsfiksaren</a></li>
		<ol>
			<li><a href="#editor-shapes">Teikne former</a></li>
			<li><a href="#editor-text">Leggje til tekst</a></li>
			<li><a href="#editor-highlight">Markering</a></li>
			<li><a href="#editor-obfuscate">Sensurering</a></li>
			<li><a href="#editor-crop">Skjere skjermknipset</a></li>
			<li><a href="#editor-adding-graphics">Setje grafikk inn i skjermknips</a></li>
			<li><a href="#editor-reuse-elements">Gjenbruk av teikna element</a></li>
			<li><a href="#editor-export">Eksportere skjermknipset</a></li>
		</ol>
		<li><a href="#settings">Innstillingsdialogen</a></li>
		<ol>
			<li><a href="#settings-general">Generelle innstillingar</a></li>
			<li><a href="#settings-capture">Knipsinnstillingar</a></li>
			<li><a href="#settings-output">Ut-innstillingar</a></li>
			<li><a href="#settings-printer">Utskriftsinnstillingar</a></li>
		</ol>
		<li><a href="#help">Lyst til å hjelpe?</a></li>
		<ol>
			<li><a href="#help-donate">Vurder ein donasjon</a></li>
			<li><a href="#help-spread">Spre ryktet</a></li>
			<li><a href="#help-translate">Send inn omsetjing</a></li>
		</ol>
	</ol>
	
	<a name="screenshot"></a>
	<h2>Ta eit skjermknips</h2>
	<p>
		Du kan knipse ein del av skjermen ved å bruke <kbd>Print</kbd>-tasten
		eller ved å høgreklikke Greenshot-ikonet i varselfeltet nedst til høgre.<br>
		Det er fleire måtar å knipse skjermen på:
	</p>
	
	<a name="capture-region"></a>
	<h3>Knips område<kbd>Print</kbd></h3>
	<p>
		Områdeknipsing let deg ta bilde av ein del av skjermen.<br>
		Etter at du har stara områdemodus vil du sjå eit kryss som syner musposisjonen
		på skjermen. Klikk og hald inne venstre musknapp og teikn eit rektangel
		rund den delen av skjermen du ønskjer å knipse. Når du slepp musknappen
		blir det grøne området knipsa.
	</p>
	<p class="hint">
		Du kan bruke <kbd>Mellomrom</kbd>-tasten for å bytte mellom områdemodus og 
		<a href="#capture-window">vindaugknipsing</a>.
	</p>
	<p class="hint">
		Om du ønskjer å ta bilde av eit nøyaktig område, kan det ofte vera lettare
		å angje eit litt større område enn du ønskjer, for så å <a href="#editor-crop">skjera til</a>
		bildet i Greenshot sin knipsfiksar.
	</p>
	
	<a name="capture-last-region"></a>
	<h3>Knips siste område <kbd>Shift</kbd> + <kbd>Print</kbd></h3>
	<p>
		Om du alt har knipsa eit <a href="#capture-region">område</a> eller <a href="#capture-window">vindauge</a> 
		tidlegare, kan du knipse same område/vindauge på nytt med dette valet. 
	</p>
	
	<a name="capture-window"></a>
	<h3>Knips vindauge <kbd>Alt</kbd> + <kbd>Print</kbd></h3>
	<p>
		Knipsar det aktive vindauget (vanlegvis det som ligg fremst).
	</p>
	<p class="hint">
		Under <a href="#settings">Innstillingar</a> er det mogeleg å skru på
		interaktivt val av vindauge, i kontrast til standardfunksjonen som knipsar det
		aktive vindauget. Om dette er skrudd på, kan ein velje eit vindauge ved å 
		klikke på det. (Greenshot markerar området på same måte som i <a href="#capture-region">områdemodus</a>).<br>
		Om du ønskjer å knipse eit dotterelement (f.eks. innhaldet på ei nettside
		utan rulleområde og menyar eller ei enkeltramme på ein nettstad som nyttar rammer,
		kan du halde muspeikaren over vindauget og trykkje <kbd>PgDown</kbd>-tasten. Etter
		dette kan du velje dotterelementa du ønskjer å knipse.
	</p>
	<p class="hint">
		Om du ønskjer å knipse høgreklikkmenyar, stiller ting seg annleis: Snøggtasten for
		å knipse vindauge vil ta bort menyen, og Greenshot sin eigen høgreklikkmeny vil
		openbart gje same resultat. Om du ønskjer å knipse ein slik meny, gjer du det enkelt
		ved å aktivere områdeknipsing med <kbd>Print</kbd>-tasten, og deretter bytte til
		vindaugemodus med <kbd>Mellomrom</kbd>.
	</p>
	
	<a name="capture-fullscreen"></a>
	<h3>Knips fullskjerm <kbd>Control</kbd> + <kbd>Print</kbd></h3>
	<p>
		Denne funksjonen tar eit bilde heile skjermen 
		(den aktive skjermen i fleirskjermoppsett).
	</p>

	<a name="capture-ie"></a>
	<h3>Knips Internet Explorer <kbd>Control</kbd> + <kbd>Shift</kbd> + <kbd>Print</kbd></h3>
	<p>
		Med denne funksjonen kan du enkelt ta eit skjermbilde av ei open nettside i
		Internet Explorer. Bruk Greenshot sin høgreklikkmeny for å velje IE-fane, eller
		bruk snøggtasten for å knipse den aktive fana.
	</p>

	
	<a name="editor"></a>
	<h2>Å bruke knipsfiksaren</h2>
	<p>
		Greenshot har eit innebygd, enkelt bilderedigeringsprogram (knipsfiksaren)
		som har kjekke funksjonar for å notere eller teikne på eit skjermbilde. 
		Du kan òg markere eller sensurere delar av skjermknipset.
	</p>
	<p class="hint">
		Greenshot sin knipsfiksar kan brukast til meir enn bare skjermknips;
		du kan òg opne bildefiler frå disk eller frå utklyppstavla. Høgreklikk
		Greenshot-ikonet i varselfeltet nedst til høgre og vel høvesvis 
		<em>Opne bilde frå fil</em> eller <em>Opne bilde frå utklyppstavle</em>.
	</p>
	<!-- This has been changed in 1.0, if I'm not mistaken?
	
	<p class="hint">
		Standardinnstillinga er å opne knipsfiksaren for kvart bilde som blir knipsa.
		Om du ikkje ønskjøer å bruke denne funksjonen kan du endre dette under
		<a href="#settings">Innstillingar</a>.
	</p>
	-->	
	
	<a name="editor-shapes"></a>
	<h3>Teikne former</h3>
	<p>
		Vel ei av teikneverktøya frå verktøypaletten på venstre side av knipsfiksaren
		eller frå <em>Objekt</em>-menyen. Dei ymse verktøya har òg snøggtastar for å
		effektivisere prosessen.<br>
		Dei ymse formene er: Rektangel <kbd>R</kbd>, ellipse <kbd>E</kbd>, line <kbd>L</kbd>,
		pil <kbd>A</kbd> og frihandsline <kbd>F</kbd>.<br>
		Klikk og hald inne venstre museknapp for å teikne inn posisjon og storleik på
		forma du ønskjer å teikne. Slepp musetasten når du er ferdig.
	</p>
	<p>
		Du kan flytte eller endre storleik på eksisterande objekt med peikarverktøyet <kbd>Esc</kbd>.<br>
		Det finst visse val for dei ymse verktøya som endrar utsjånaden deira
		(f.eks. linebreidde, linefarge og fyllfarge). Du kan endre desse eigenskapane
		for eit eksisterande objekt, men også for det neste objektet du teiknar etter
		å ha valt eit teikneverktøy.
	</p>
	<p class="hint">
		Du kan redigere fleire objekt på same tid! For å velje fleire objekt, hald inne
		<kbd>Shift</kbd>-tasten medan du vel objekta.
	</p>
	<p class="hint">
		Om du ønskjer å teikne eit kvadrat eller ein sirkel, gjer du dette ved å halde
		inne <kbd>Shift</kbd>-tasten medan du teiknar. Gjer du det same med line- eller
		pilverktøyet, vil du teikne i vinkelretningar runda av til næraste 15°. 
		Du kan òg bruke <kbd>Shift</kbd> for å skalere eit objekt proporsjonalt.
	</p>
	<p class="hint">
		Når du teiknar eller skalerar eit objekt kan du halde nede <kbd>Ctrl</kbd>-tasten
		for å arbeide ut frå objektets midtpunkt, eksempelvis vil eit objekt som blir
		forstørra vekse både med og mot muspekaren, forankra i midtpunktet. 
		(Dette er veldig nyttig om du til dømes ønskjer å teikne ei ellipse 
		rundt eit element på skjermknipset.)
	</p>
	
	<a name="editor-text"></a>
	<h3>Leggje til tekst</h3>
	<p>
		Tekstverktøyet <kbd>T</kbd> minner mykje om dei andre <a href="#editor-shapes">formverktøya</a>.
		Du teiknar opp ein tekstboks i ønskt storleik og skriv så inn teksten.
		Dobbeltklikk boksen for å redigere eksisterande tekst.
	</p>
	
	<a name="editor-highlight"></a>
	<h3>Markering</h3>
	<p>
		Med markeringsverktøyet <kbd>H</kbd> kan du definere eit markeringsområde 
		på same måte som du ville ha teikna ei <a href="#editor-shapes">form</a>.<br>
		På knappen lengst til venstre på verktøylina på toppen kan du bytte mellom
		fleire forskjellige markeringstyper:
	</p>
	<ul>
		<li><em>Marker tekst</em>: Markerar tekst i ein ljos farge, som ein markørpenn</li>
		<li><em>Marker område</em>: Framhevar det valte området ved å gjera utsida uskarp<a href="#hint-blur">*</a> og mørk</li>
		<li><em>Gråtone</em>: Framhevar det valte området ved å konvertere utsida til gråtonar</li>
		<li><em>Forstørr</em>: Forstørrar det valte området</li>
	</ul>
	
	<a name="editor-obfuscate"></a>
	<h3>Sensurering</h3>
	<p>
		Om skjermknipset inneheld sensitiv data, t.d. kontonummer, namn, passord eller 
		andlet kan det vera lurt å sensurere bildet. Bruk sensureringsverktøyet <kbd>O</kbd> 
		på same måte som <a href="#editor-highlight">markeringsverktøyet</a>.<br>
		Dei forskjellige sensureringsmåtane er:
	</p>
	<ul>
		<li><em>Pikseler</em>: Aukar pikselstorleiken i merkt område</li>
		<li><em>Gjer uskarpt</em><a href="#hint-blur">*</a>: Gjer eit område uskarpt</li>
	</ul>
	<a name="hint-blur"></a>
	<p class="hint">
		* Avhengig av kor kraftig datamaskina di er, kan Greenshot sin knipsfiksar
		oppføre seg treigt når ein nyttar uskarp-funskjonen. Om du syns at programmet
		reagerar seint etter å ha aktivert funksjonen, prøv å skru ned <em>Kvalitet på 
		førehandssyning</em> på verktøylina eller minsk verdien for <em>Uskarp-radius</em>.<br>
		Om uskarp-ytelsen framleis er plagsom, bør du vurdere pikseler-effekten i staden.
	</p>
	
	<a name="editor-crop"></a>
	<h3>Skjere skjermknipset</h3>
	<p>
		Om du bare treng ein del av skjermbildet du har knipsa, kan du bruke 
		skjereverktøyet <kbd>C</kbd> for å kutte det til ønskt storleik.<br>
		Teikn eit rektangel for å markere området du ønskjer å halde fram med,
		du kan òg endre storleiken på dette området som med andre objekt..<br>
		Når du er nøgd med utklyppet, trykk <em>Stadfest</em>-knappen eller <kbd>Enter</kbd>.
		Du kan avbryte operasjonen ved å trykkje <em>Avbryt</em> eller <kbd>Esc</kbd>.
	</p>
	<p class="hint">
		<em>Auto-skjer</em>: Om du vil klyppe vekk ein einsfarga kant rundt skjermknipset,
		kan du bruke <em>Auto-skjer</em> frå <em>Rediger</em>-menyen. Greenshot vel då
		automatisk området du vil skjera vekk.
	</p>

	<a name="editor-adding-graphics"></a>
	<h3>Setje grafikk inn i skjermknips</h3>
	<p>
		Du kan enkelt leggje til grafikk og bilde i eit skjermknips ved å dra bildefiler
		inn i knipsfiksaren (dra-og-slepp). Du kan òg leggje til knips av andre vindauge
		ved å bruke <em>Sett inn vindauge</em> frå <em>Rediger</em>-menyen. Du vil då
		få opp ei liste over tilgjengelege vindauge som kan importerast.
	</p>
	
	<a name="editor-reuse-elements"></a>
	<h3>Gjenbruk av teikna element</h3>
	<p>
		Om du ønskjer å gjere den same eller liknande jobben på fleire skjermknips
		(t.d. eit tekstfelt med nettlesartype og versjon, eller sensurering av det
		same elementet på fleire knips) kan du enkelt bruke objekt på nytt.<br>
		Vel <em>Lagre objekt til fil</em> frå <em>Objekt</em>-menyen for å lagre
		det eksisterande sett av objekt for seinare bruk. Ein kan då enkelt bruke
		<em>Last inn objekt...</em> for å importere objekta til eit anna skjermknips.
	</p>
	
	<a name="editor-export"></a>
	<h3>Eksportere skjermknipset</h3>
	<p>
		Når du er ferdig med å redigere skjermknipset i knipsefiksaren, kan du eksportere
		resultatet på fleire måtar. Du finn dei ymse vala på <em>Fil</em>-menyen, den øvste
		knapperada eller via snøggtastar:
	</p>
	<ul>
		<li><em>Lagre</em> <kbd>Control</kbd> + <kbd>S</kbd>: Lagrar bildet til ei fil, og overskriv førre utgåve om du bare har gjort endringar</li>
		<li><em>Lagre som...</em> <kbd>Control</kbd> + <kbd>Shift</kbd> + <kbd>S</kbd>: Let deg alltid velje kor du vil lagre fila, også når du alt har lagra ho før</li>
		<li><em>Kopier knips til utklyppstavla</em> <kbd>Control</kbd> + <kbd>Shift</kbd> + <kbd>C</kbd>: Gjer knipset tilgjengeleg for andre Windows-program via <em>Lim inn</em>-funksjonen</li>
		<li><em>Skriv ut...</em> <kbd>Control</kbd> + <kbd>P</kbd>: Sender skjermknipset til ein skrivar</li>
		<li><em>Send med e-post</em> <kbd>Control</kbd> + <kbd>E</kbd>: Lagar ein ny melding i standard e-postprogram og legg knipset som eit vedlegg</li>
	</ul>
	<p class="hint">
		Når du har lagra bildefila frå knipsfiksaren, kan du enkelt kopiere filplasseringa
		til utklyppstavla eller opne mappa i utforskaren ved å høgreklikke på <em>statuslina</em>
		nedst i programmet.
	</p>
	
	
	<a name="settings"></a>
	<h2>Innstillingsdialogen</h2>
	
	<a name="settings-general"></a>
	<h3>Generelle innstillingar</h3>
	<ul>
		<li><em>Språk</em>: Språket du ønskjer å bruke i Greenshot.<br>
			Du kan laste ned tilleggsspråk <a target="_blank" href="http://getgreenshot.org/downloads/">her</a>. </li>
		<li><em>Start Greenshot med systemet</em>: Aktiverar Greenshot når Windows startar</li>
		<li><em>Snøggtastar</em>: Redigerar snøggtastane knytt til skjermknipsing</li>
		<li><em>Bruk systemets standardproxy</em>: Om dette er huka av, vil Greenshot bruke systemet sin proxyserver for å sjå etter oppdateringar.</li>
		<li><em>Oppdateringsfrekvens</em>: Greenshot kan sjå om nye utgåver er tilgjengelege på verdsveven. Her vel du kor ofte dette skal skje, eller du kan stoppe kontrollen ved å velje 0 dagar.</li>
	</ul>

	<a name="settings-capture"></a>
	<h3>Knipsinnstillingar</h3>
	<ul>
		<li><em>Knips muspeikaren</em>: Vel om du vil ha muspeikaren med i skjermknipset. 
				Peikaren blir lagt til som eit eige objekt som du kan skalere og flytte i knipsfiksaren.</li>
		<li><em>Spel av lukkarlyd</em>: Høyrleg indikasjon på at skjermknipset blir tatt.</li>
		<li><em>Syn varsel</em>: Skrur av og på varsel
	<!--- What kind of notifications? The en-US help file isn't clear on this, in fact it doesn't mention the notifications at all! -->
		<li><em>Forseinking før skjermknips</em>: Her kan du leggje til ei forseinking 
				mellom stadfesting og tidspunktet skjermknipset blir tatt.</li>
		<li><em>Bruk interaktiv vindaugsknipsing</em>: Aktiverar mogelegheiten for å velje 
				vindauge som knipsast, i kontrast til standardvalet som automatisk knipsar
				det aktive vindauget. Sjå <a href="#capture-window">vindaugsknipsing</a>.</li>
		<li>
			<em>Vindaugsstil</em>: Om du nyttar Windows Vista eller 7 med eit Aero-tema 
			(gjennomsynlege element) kan du velje korleis element som er synleg <em>gjennom</em>
			vindauget blir knipsa.
			<ul>
				<li><em>Automatisk</em>: Let Greenshot avgjere gjennomsynlegheit.</li>
				<li><em>Som synt</em>: Gjennomsynlege rammer blir knipsa nett som på skjermen.</li>
				<li><em>Bruk standardfarge</em>: Gjev ein svart bakgrunn bak gjennomsynlege områda.</li>
				<li><em>Use custom color</em>: Gjev ein eigendefinert farge bak dei gjennomsynlege områda.</li>
				<li><em>Hald på gjennomsynlegheit</em>: Gjennomsynlege område blir knipsa utan bakgrunn,
						og blir synt med ein rutete bakgrunn i knipsfiksaren. Mønsteret blir ikkje
						synleg i utfila. Utfila må lagrast i PNG-format for å halde på gjennomsynlegheita.</li>
			</ul>
		</li>
		<li><em>Internet Explorer-knipsing</em>: Gjer klart for enkel knipsing frå Internet Explorer.</li>

		<li><em>Tilpass knipsfiksaren til utklyppsstorleiken</em>: Endrar storleiken på knipsfiksaren i høve til skjermknipset.</li>
	</ul>
	
	<a name="settings-output"></a>
	<h3>Utformat-innstillingar</h3>
	<ul>
		<li><em>Lagringsplassering</em>: Angjev standardmappa skjermknips blir lagra i.</li>
		<li><em>Regel for filnamn</em>: Definerer ein regel for automatiske filnamn ved direktelagring. 
				Klikk <em>?</em>-knappen for å få ei oversikt over gyldige felt.</li>
		<li><em>Kopier filplasseringa til utklyppstavla kvar gong eit bilde blir lagra</em>: 
				Når du lagrar eit bilde frå Greenshot vil mappe- og filnamn bli kopiert til 
				utklyppstavla, og kan enkelt limast inn i andre program for lett tilgang.</li>
		<li><em>JPEG-kvalitet</em>: Avgjer vektinga mellom filstorleik og kvalitet når du
				lagrar bilde i JPEG-format. Standardkomprimering er 80%.</li>
		<li><em>Syn kvalitetsdialog kvar gong eit bilde blir lagra</em>: Gjer det mogeleg å
				velje komprimering ved kvar lagring.</li>
		<li><em>Reduser totalt fargetal til maksimum 256</em>: Vil alltid lagre JPEG-bildet
				med maksimum 256 fargar (8-bit). Dette vil ofte redusere kvaliteten.</li>
	</ul>
	
	<a name="settings-output"></a>
	<h3>Målinnstillingar</h3>
	<ul>
		<li><em>Dynamisk målveljar</em>: Syner ein meny rett etter knipset er tatt, 
				der du sjølv kan velje kor du vil nytte skjermknipset.</li>
		<li><em>Andre mål</em>: Om den dynamiske målveljaren er deaktivert kan du velje ein
				eller fleire målprogram eller -funksjonar som blir brukt til å ta imot
				eller vidareformidle skjermknipset. Om du kryssar av for fleire mål
				vil Greenshot jobbe seg nedover lista og eksportere til alle måla.</li>
	</ul>
	
	<a name="settings-printer"></a>
	<h3>Utskriftsinnstillingar</h3>
	<ul>
		<li><em>Forminsk bildet til arkstorleiken</em>: Om skjermknipset skulle vera større 
		enn arket som er valt, skalerer Greenshot ned bildet så det passar innanfor margane.</li>
		<li><em>Forstørr bildet til arkstorleiken</em>: Om bildet er mindre enn arket, vil
				Greenshot skalere bildet til å fylle heile arket proporsjonalt.</li>
		<li><em>Roter bildet til arkretninga</em>: Snur bilde i breiddeformat på høgkant.</li>
		<li><em>Sentrer bildet på arket</em>: Plasserar bildet på midten av arket.</li>
		<li><em>Skriv ut dato/tid som botntekst</em>: Dato og tidspunkt for utskrift blir 
				plassert nedst på arket.</li>
		<li><em>Skriv ut med inverterte fargar</em>: Skriv ut bildet som eit negativ. 
				Spesielt nyttig for t.d. kvit tekst på svart bakgrunn (for å spare blekk/toner).</li>
		<li><em>Skriv ut i gråtonar</em>: Utskrifta blir skrive ut i gråtonar uavhengig av 
				skrivar- og originalinnstilingar.</li>
	</ul>
	

	<a name="settings-plugins"></a>
	<h3>Tilleggsinnstillingar</h3>
	<p>
		Syner ei liste over installerte tillegg. Vel eit tillegg frå lista og klikk 
		<em>Konfigurer</em> for å justere tilleggspesifikke innstillingar.
	</p>
	
	
	<a name="help"></a>
	<h2>Lyst til å hjelpe?</h2>
	
	<p>
		I augneblinken treng me ikkje hjelp i utviklinga. Det er likevel fleire ting
		du kan gjere for å støtte opp rundt Greenshot og utviklarane.
		På førehand takk! :)
	</p>
	
	<a name="help-donate"></a>
	<h3>Vurder ein donasjon</h3>
	<p>
		Me legg ned mykje arbeid i Greenshot, og brukar mykje tid på å utvikle eit godt
		stykke open kjeldekode utan kostnad for sluttbrukaren. Om programmet gjer deg
		meir produktiv, sparar deg eller selskapet ditt for mykje tid og pengar eller
		du rett og slett likar ideen om open kjeldekode er du velkomen til å ære innsatsen
		vår med ein donasjon.<br>
		På heimesida vår finn du informasjon om korleis du kan støtte utviklarane:<br>
		<a target="_blank" href="http://getgreenshot.org/support/">http://getgreenshot.org/support/</a>
	</p>
	
	<a name="help-spread"></a>
	<h3>Spre ryktet</h3>
	<p>
		Om du likar Greenshot, syt for at andre får greie på det! Fortel vener, kollegaer og
		fygljarar på sosiale media om Greenshot!<br>
		Gje tilbakemelding på Greenshot på relevante programvaresider eller legg ei
		lenkje til nettsida vår (http://getgreenshot.org) på bloggen eller heimesida di.
	</p>
	
	<a name="help-translate"></a>
	<h3>Send inn omsetjing</h3>
	<p>
		Er ikkje Greenshot tilgjengeleg på ditt føretrekte språk? Om du kjenner deg
		i stand til å omsetje programmet er du meir enn velkomen!
		Om du er registrert på sourceforge.net kan du sende inn omsetjingar til vår 
		<a target="_blank" href="https://sourceforge.net/tracker/?group_id=191585&atid=1368020">omsetjings-tracker</a>.<br>
		Kontroller fyrst om det alt finst ei omsetjing på
		<a target="_blank" href="http://getgreenshot.org/downloads/">nedlastingssida</a>.
		Sjekk òg <a href="https://sourceforge.net/tracker/?group_id=191585&atid=1368020">omsetjings-trackeren</a>,
		då den kan innehalde ein omsetjing under arbeid eller diskusjon.<br>
		Ver merksam på at me bare tilbyr omsetjingar på nedlastingssida vår om den har
		blitt sendt inn gjennom ein sourceforge.net-konto. Sidan me sannsynlegvis ikkje
		forstår omsetjinga di er det fint om andre sourceforge-brukarar kan kontakte deg
		om endringar eller forbetringar i samband med til dømes nye programversjonar.
	</p>
	
	
	
	</body>
</html>
